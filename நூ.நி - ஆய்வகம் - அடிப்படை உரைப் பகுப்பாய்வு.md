# அடிப்படை உரைப் பகுப்பாய்வு

![Tamil Text Mining with Voyant](https://github.com/noolahamfoundation/noolaham-labs/blob/master/resources/images/Tamil%20Text%20Mining%20with%20Voyant.png)

தமிழில் எண்ணிமப் பாதுகாப்பும் (digital preservation) அணுக்கப்படுத்தல் (access) பணிகளும் முதிர்ச்சி அடைந்து வருகின்றன.  அச்சில் இருந்த படைப்புக்களை இணையத்துக்கு கொண்டு வருதலே தொடக்க கட்டத்தின் முதன்மை இலக்காக இருந்தது.  எழுத்து மட்டும் அல்லாமல் பல்லூடகம், தரவு, நிலப்படம் மற்றும் எண்ணிமப் பிறப்புக் கொண்ட ஆவணங்களை பாதுகாக்கும் அணுக்கப்படுத்தும் முயற்சிகளும் தொடங்கி விட்டன.  உள்ளடக்கங்களை கட்டமைக்கப்பட்ட முறையில் வழங்கல் (structuring the content), உள்ளடக்கங்களுக்கான நிரலாக்க இடைமுகங்களை வழங்கல் (APIs), தரவுகளை இணைத்துப் பகிர்ந்தல் (linked data), தானியங்க முறையில் பகுப்பாய்ந்தல் (analysis)  காட்சிப்படுத்தல் (visualization) தொடர்பான முயற்சிகள் விரிவடைந்து வருகின்றன.

அத்தகைய அடுத்த கட்ட முயற்சிகளில் ஒன்றுதான் உரைப் பகுப்பாய்வு (textual analysis).  எழுத்துணரியாக்க (optical character recognition), இயற்கை மொழி செயலாக்க (natural language processing) கருவிகளின் வளர்ச்சி, இயந்திரக் கற்றல் (machine learning) நுட்பங்களின் பரவல் போன்றவை மிகவும் நுணுக்கமான எழுத்துப் பகுப்பாய்வை சாத்தியப்படுத்தியுள்ளன.  தமிழிலும் இது தொடர்பாக பல முயற்சிகள் நடைபெற்று வருகின்றன.  குறிப்பாக [பேரா. வாசு ரங்கநாதனின்](http://tamilnlp.com) செயலிகள் நல்ல எடுத்துக்காட்டுக்கள்.

## அடிபடை உரைப் பகுப்பாய்வு முறைகள்
* சொல் நிகழ்வெண் கணிப்பு - ஒரு சொல் எத்தனை தடவை இடம்பெறுகின்றது என்பதை கணித்தல் - Word frequency (lists of words and their frequencies)
* சொல் ஒருங்குவைப்பு - பொதுவாக இணைந்து வரும் சொற்கள் - Collocation (words commonly appearing near each other)
* சொற் தொடர்கள் - ஒரு சொல் எந்த எந்த சூழமைவில் வருகின்றது - Concordance (the contexts of a given word or set of words)
* பலசொற்றுகள் - N-grams  - எந்த எந்த சொற்கூறுகள் அல்லது சொற் தொடர்கள் அதிகம் ஒரு உரையில் இடம்பெறுகின்றன - N-grams (common two-, three-, etc.- word phrases)

## உயர்ந்த உரைப் பகுப்பாய்வு நுட்பங்கள்
* பெயரிடப்பட்ட உரிபொருள் கண்டுபிடிப்பு - Named Entity Recognition
* தலைப்பு அல்லது துறை கண்டுபிடிப்பு/ஆவண வகைப்படுத்தல் - Topic Modeling / Document Classification
* உணர்வுப் பகுப்பாய்வு - Sentiment Analysis
* சொல்லில் இருந்து திசையன் - Word2vec

## உரைப் பகுப்பாய்வுக் கருவிகள்
உரைப் பகுப்பாய்வினை மேற்கொள்ள [பல கட்டற்ற கருவிகள் மற்றும் வணிகக்](http://ieeexplore.ieee.org/stamp/stamp.jsp?arnumber=7784950) உள்ளன.  சிறந்த எளிமையான வலைக் கருவி [வோயன்ற்](https://voyant-tools.org) (voyant-tools.org) ஆகும்.  ஆங்கிலம் போல் அல்லாது [தமிழ் ஒரு ஒட்டுநிலை (agglutinative language)](http://valavu.blogspot.ca/2006/02/blog-post_27.html) மொழி.  அதனால் தமிழ் எழுத்துப் பகுபாய்வுக் கருவிகள் மேலும் கூர்மையாக இருந்தாலே (எ.கா வேற்றுமைகளை சேர்த்து, அல்லது பிரித்து பகுப்பாயக் கூடிய திறன்) கூடிய பயன்மிக்க முடிவுகளைப் பெற முடியும்.  எனினும், எழுத்துப் பகுப்பாய்வின் சாத்தியங்களைச் சுட்ட வோயன்ற் போன்ற உதவுகின்றன.  இந்தக் கருவியைப் பயன்படுத்தி இந்தப் பயிற்சி அமைகிறது.

## பயிற்சி
இந்த [இணைப்பைப்](https://voyant-tools.org/?corpus=e1f8316cdf66ac99c8ea0977fbe2caae&stopList=keywords-dc6ebc2933f7c38ecf6c933f7371484c&panels=cirrus,reader,trends,summary,contexts) பயன்படுத்தினால் படி 1 - படி 4 இனை தாவி (skip) செய்து போகலாம்.

* படி 1 - உலாவியில் (browser) ஒரு தத்தலில் (tab)  http://noolaham.net/project/01/59/59.htm பக்கத்துகுப் போவோம்.  நூலகம் பக்கத்தில் உள்ள உரையை படி எடுத்துக் கொள்வோம்.  அறிவிப்பை தவிர்த்து படி எடுத்தல் நன்று.  இந்த நூலே எமது பயிற்சியில பரிசோதனை உரையாக அமையும்.  
* படி 2 - உலாவியில் ஒரு தத்தலில் voyant-tools.org பக்கத்து செல்வோம்.  அங்கே நாம் படி எடுத்த உரையை ஒட்டி, Revel என்ற பொத்தானை அழுத்துவோம்.  
* படி 3 - நீங்கள் Cirrus, Reader, Trends, Summary, and Contexts. ஆகிய கருவிகளைக் (tools) கொண்ட கொண்ட panels ஐ காண்பீர்கள். 
* படி 4 -  இந்தக் கருவிகள் பற்றி விரிவாகப் பார்க்க முன், நாம் stopwords இனை அளிக்க வேண்டும்.  stopwords என்பது ஒர், அது, இது, அந்த, இந்த போன்ற தேடலின் அல்லது பகுப்பாய்வின் போது முக்கியமற்ற சொற்களின் பட்டியல் ஆகும்.  வலது மேற் பக்கத்தில் Define options for this tool என்ற ஒரு தெரிவு இருக்கும்.  அதைச் செடுக்கவும்.  அங்கே பின்வரும் இணைப்பில் உள்ள stopwords ஐ இட்டு உறுதி (confirm) செய்யவும்.
* படி 5 - இப்போது நாம் வோயன்றின் கருவிகள் சிலவற்றைப் பற்றி விரிவாகப் பார்ப்போம்.
    * Cirrus - இதனைச் சொற் குவியல் எனலாம்.  சொல்களை நிகழ்வெண் அடிப்படையில் இது காட்சிப்படுத்துகிறது.  அதிக எண்ணிக்கையில் இடம்பெறும் சொற்கள், பெரிதாக அமையும்.
    * Terms - அதே panel இல் Terms என்ற கருவியை செடுகினால், சொற்களின் பட்டிலையும், அவை எத்தனை தடவைகள் உரையில் இடம்பெறுகின்றன என்ற விபரத்தையும் அட்டவணப்படுத்தித் தரும்.
    * Reader - வாசிக்க உரையை காட்சிப்படுத்துகிறது.  ஒரு சொல்லை நீங்கள் செடுக்கினால், அந்தச் சொல்லை அது எங்கு எங்கு எல்லாம் உரையில் இடம்பெறுகின்றது என்று highlight செய்யும்.  மேலும், context இல் அந்தச் சொல் இடம்பெறும் வசனங்கள் தனியே பட்டியல் இடப்படும். 
   * Trends - என்பது அந்தச் சொல் உரையில் எங்கே இடம்பெறுகின்றது என்பதைக் காட்சிப்படுத்துகிறது.  எ.கா தொடக்கத்தில் இடம்பெறுகிறதா, கடசியில் வருகிறதா, அல்லது எல்லா இடங்களிலும் வருகின்றதா.  எ.கா "வரலாற்று" என்ற சொல் இந்த உரையின் தொடக்கத்திலும் இறுதியிலும் அதிகம் இடம்பெறுகின்றது.  ஆங்கில என்ற சொல் தொடக்கத்தில் இடம்பெறுகின்றது, ஆனால் பின்பகுதியில் இல்லை.  
   * Summary - இந்த உரை பற்றிய புள்ளிவிபரங்கள் சிலவற்றை இது தொகுது தருகின்றன்.  எ.கா மொத்தச் சொற்கள், தனித்துவனான சொற் வடிவங்கள், சொல் அடர்த்தி, ஒவ்வொரு வசனமும் சராசரியாகக் கொண்டிருக்கும் சொற்கள் எண்ணிக்கை, அதிகம் இடம்பெறும் சொற்கள் போன்ற தரவுகள்.
    * Phrases - என்ற ஒரு கருவியு இந்தத் panel இல் உண்டு.  அதில் சொற்தொடர்களைப் பார்க்கலாம்.  Count அடிப்படையில் வரிசைப்படுத்தினால் எந்தச் சொற் தொடர்கள் அதிகம் இடம்பெறுகின்றன என்பதைப் பார்க்கலாம்.  எ.கா "திராவிட இயக்க" என்ற சொற் தொடர் 7 தடவை இடம்பெறுகின்றது.  "தமிழ்ப் பண்பாடு என்று" என்ற சொற்தொடர் 4 தடவை இடம்பெறுகின்றது.
    * Context panel இல் Reader இல் செடுகப்பட்ட ஒரு சொல் எந்த எந்த சூழமைவில் (வசனத்தில் இடது பக்கத்தையும் வலது பக்கத்தையும்) வருகின்றது என்பதை பட்டியல் இட்டுக் காட்டுகின்றது.
    * Correlations ஐ தமிழ் உரைக்கு கணக்கிடுவதில் சிக்கல் இருப்பதாகத் தெரிகிறது, அல்லது அதிக நேரம் எடுக்கிறது.
    * Collocates அல்லது எந்தச் சொல் இன்னுமொரு சொல்லோடு இணைந்து அதிகம் வருகின்றது என்பதை கணித்துச் சொல்கிறது.  எ.கா திராவிட - இயக்கம் என்பதும் 27 தடவைகள், திராவிட - முன்னேற்றக் என்பது 14 தடவைகள்.
    
## உசாத்துணைகள்
* [Text Analysis Basics – See Your Words in Voyant!](https://publish.illinois.edu/commonsknowledge/2017/02/21/text-analysis-basics-see-your-words-in-voyant/)
* [Introduction to Text Analysis: About Text Analysis](https://guides.library.duke.edu/c.php?g=289707&p=1930854)
* [Voyant Tutorial](http://history2016.doingdh.org/voyant-tutorial/)
* [Text Mining Resources](http://text-analytics101.rxnlp.com/p/compiled-tutorials.html)

